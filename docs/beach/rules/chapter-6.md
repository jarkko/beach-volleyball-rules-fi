# LUKU 6: OSANOTTAJIEN KÄYTTÄYTYMINEN

## 19 KÄYTTÄYTYMISVAATIMUKSET

### 19.1 URHEILULLINEN KÄYTÖS

19.1.1 Osanottajien on tunnettava viralliset Beach Volley -säännöt ja noudatettava niitä.
19.1.2 Osanottajien on hyväksyttävä tuomareiden päätökset urheiluhengen mukaisesti, niitä vastustamatta. Epäselvissä tapauksissa kapteeni saa pyytää selvitystä.
19.1.3 Osanottajat eivät saa toimillaan tai eleillään pyrkiä vaikuttamaan tuomareiden päätöksiin tai peittämään virheitä.

### 19.2 REILUN PELIN HENKI

19.2.1 Osanottajien on käyttäydyttävä kunnioittavasti ja kohteliaasti reilun pelin hengessä, ei ainoastaan tuomareita, vaan myös muita toimitsijoita, vastustajia, pelitovereita ja yleisöä kohtaan.
19.2.2 Joukkueen jäsenet saavat kommunikoida keskenään pelin aikana.

## 20 KÄYTTÄYTYMISRIKKEET JA NIIDEN RANKAISU

### 20.1 VÄHÄISET KÄYTTÄYTYMISRIKKEET

Vähäiset käyttäytymisrikkeet eivät johda rangaistukseen. Päätuomarin tehtävänä on estää joukkueita saavuttamasta rangaistuksiin johtavaa tasoa.
Tämä tehdään kahdessa vaiheessa:
Vaihe 1: Suullinen huomautus kapteenin kautta.
Vaihe 2: KELTAINEN KORTTI. Tämä on virallinen varoitus, mutta sillä ei ole välittömiä seuraamuksia.

### 20.2 RANGAISTUKSIIN JOHTAVAT KÄYTTÄYTYMISRIKKEET

Joukkueen jäsenen asiaton käytös luokitellaan kolmeen luokkaan vakavuudesta riippuen:

20.2.1 Räikeä käytös: Hyvien tapojen tai moraalin vastainen toiminta.
20.2.2 Loukkaava käytös: Herjaavat tai loukkaavat sanat tai eleet.
20.2.3 Väkivaltainen käytös: Fyysinen hyökkäys tai aggressiivinen/uhkaava käytös.

### 20.3 RANGAISTUSASTEIKKO

Päätuomari määrää rangaistukset seuraavasti:

20.3.1 Rangaistus (PUNAINEN KORTTI)
Ensimmäinen räikeä käytös ottelussa rangaistaan pisteellä ja aloitussyötöllä vastapuolelle.

20.3.2 Erästä poistaminen (PUNAINEN + KELTAINEN KORTTI YHDESSÄ)
a) Pelaaja, jota rangaistaan erästä poistamisella, ei saa pelata loppuerässä.
b) Ensimmäinen loukkaava käytös rangaistaan erästä poistamisella.
c) Toinen räikeä käytös samassa ottelussa rangaistaan erästä poistamisella.

20.3.3 Ottelusta poistaminen (PUNAINEN + KELTAINEN KORTTI ERIKSEEN)
a) Pelaaja, jota rangaistaan ottelusta poistamisella, ei saa pelata loppuottelussa. Joukkue julistetaan vajaaksi.
b) Ensimmäinen väkivaltainen käytös rangaistaan ottelusta poistamisella.
c) Toinen loukkaava käytös samassa ottelussa rangaistaan ottelusta poistamisella.
d) Kolmas räikeä käytös samassa ottelussa rangaistaan ottelusta poistamisella.

### 20.4 KÄYTÖSRIKKEET ERÄN ENNEN TAI ERIEN VÄLILLÄ

Käytösrike, joka tapahtuu ennen erää tai erien välillä, rangaistaan säännön 20.3 mukaisesti ja rangaistus astuu voimaan seuraavassa erässä.

