# LUKU 5: KATKOT JA VIIVYTYKSET

## 15 SÄÄNTÖMÄÄRÄISET PELIKATKOT

Sääntömääräisiä pelikatkoja ovat aikalisät.

### 15.1 SÄÄNTÖMÄÄRÄISTEN PELIKATKOJEN MÄÄRÄ

Kummallakin joukkueella on oikeus enintään yhteen aikalisään erässä.

### 15.2 SÄÄNTÖMÄÄRÄISTEN PELIKATKOJEN JÄRJESTYS

15.2.1 Pelikatkopuynnön saa esittää ainoastaan kapteeni. Pyyntö esitetään vastaavalla käsimerkillä, kun pallo ei ole pelissä ja ennen aloituslupavihellystä.
15.2.2 Aikalisät voivat seurata toisiaan ilman, että peliä käynnistetään välillä.

### 15.3 TEKNINEN AIKALISÄ

FIVB:n, maailmanlaajuisissa ja virallisissa kilpailuissa erissä 1 ja 2 on yksi 30 sekunnin tekninen aikalisä, kun pisteiden summa on 21 pistettä.

### 15.4 AIKALISÄ

15.4.1 Aikalisän pituus on 30 sekuntia.
15.4.2 Aikalisien aikana pelaajien on mentävä omille tuoleilleen.

## 16 PELIN VIIVYTTÄMINEN

### 16.1 VIIVYTYSTYYPIT

Joukkueen sopimaton toiminta, joka estää pelin jatkamisen, on viivytystä. Tällaisia ovat muun muassa:
a) pelin jatkamisen pitkittäminen;
b) pelikatkon pitkittäminen;
c) laittoman pelikatkon pyytäminen;
d) vaihdon pyytäminen (koska vaihdot eivät ole sallittuja, paitsi loukkaantumistapauksessa).

### 16.2 VIIVYTYSSEURAAMUKSET

16.2.1 "Viivytysvaroitus" ja "viivytysrangaistus" ovat joukkuerangaistuksia.
16.2.2 Ensimmäisestä viivytyksestä ottelussa seuraa VIIVYTYSVAROITUS.
16.2.3 Toisesta ja seuraavista viivytyksistä samassa ottelussa seuraa VIIVYTYSRANGAISTUS: piste ja seuraava aloitus vastapuolelle.

## 17 PELIN POIKKEUKSELLISET KESKEYTYKSET

### 17.1 LOUKKAANTUMINEN/SAIRASTUMINEN

17.1.1 Jos pelaaja loukkaantuu vakavasti pelin ollessa käynnissä, tuomarin on katkaistava peli heti. Palloralli pelataan uudelleen.
17.1.2 Loukkaantuneelle pelaajalle annetaan enintään 5 minuuttia toipumisaikaa kerran ottelussa. Tuomarin on annettava lupa lääkintähenkilöstölle tulla kentälle.
Jos pelaaja ei toivu, hänen joukkueensa julistetaan vajaaksi.

### 17.2 ULKOPUOLISET HÄIRIÖT

Jos pelin aikana esiintyy ulkopuolista häiriötä, peli on katkaistava ja palloralli pelataan uudelleen.

### 17.3 PITKÄT KESKEYTYKSET

Jos odottamattomat olosuhteet keskeyttävät ottelun, ensimmäinen erä pelataan uudelleen samalla kentällä tai toisella kentällä, mikäli keskeytys ei ylitä 4 tuntia.

## 18 ERÄTAUOT JA PUOLTENVAIHTO

### 18.1 ERÄTAUOT

Erien välinen tauko kestää 1 minuutin. Tauon aikana tuomari suorittaa arvonnan ratkaisevaa erää varten (jos tarpeen) ja joukkueet vaihtavat puolia.

### 18.2 PUOLTENVAIHTO

18.2.1 Joukkueet vaihtavat puolia jokaisen 7 pelatun pisteen jälkeen (erissä 1 ja 2) ja jokaisen 5 pisteen jälkeen (erässä 3).
18.2.2 Puoltenvaihto suoritetaan välittömästi ilman viivytystä.
18.2.3 Jos puoltenvaihto jää suorittamatta oikealla hetkellä, se suoritetaan heti kun virhe huomataan. Pisteet jäävät voimaan.

